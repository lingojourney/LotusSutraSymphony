## 01 爾時仏前。有七宝塔。高五百由旬。縦広二百五十由旬。従地涌出。住在空中。種種宝物。而荘校之。五千欄楯。龕室千万。無数幢旛。以為厳飾。垂宝瓔珞。宝鈴万億。而縣其上。
At that time, in front of the Buddha there arose a seven jeweled pagoda, five hundred yojanas high and two hundred fifty yojanas wide. It sprung up from the ground and dwelt in the sky. All sorts of precious materials adorned it. Five thousand balustrades and parapets, ten thousand niches and chambers, countless banners, for its strict decoration. Hanging jeweled pendants and billons of precious bells, thus adorning it.
## 02 四面皆出多摩羅跋栴檀之香。充遍世界。其諸旛蓋。以金。銀。瑠璃。硨磲。碼碯。真珠。玫瑰。七宝合成。高至四天王宮。
Fragrance of sandalwood issued from all four sides, pervading the world. The banners and canopies were made of gold, silver, lapis lazuli, coral, crystals, pearls, carnelian and the seven precious substances combined, reaching to the palace of the Four Heavenly Kings.

## 03 三十三天。雨天曼陀羅華。供養宝塔。余諸天。龍。夜叉。乾闥婆。阿脩羅。迦楼羅。緊那羅。摩侯羅伽。人非人等。千万億衆。以一切華香瓔珞。旛蓋伎楽。供養宝塔。恭敬尊重讃歎。
The thirty-three heavens rained mandarava flowers to make offerings to the jewel pagoda. The remaining deities, dragons, yakshas, gandharvas, asuras, garudas, kinaras, maras and non-human beings, numberless multitudes of thousands of koṭis, with all kinds of flowers, incense, jeweled pendants, banners, canopies and music, made offerings to the jewel pagoda with reverence, respect and praise.
## 04 爾時宝塔中。出大音声。歎言。善哉善哉。釈迦牟尼世尊。能以平等大慧。教菩薩法。仏所護念。妙法華経。為大衆説。如是如是。釈迦牟尼世尊。如所説者。皆是真実。
Then from within the jewel pagoda came a great sound, sighing: "Well said, well said! The Buddha Shakyamuni World-Honored One, with equal and great wisdom teaches the Bodhisattva Dharma, the Sutra of the Lotus of the Wonderful Dharma for the multitude, protected and remembered by the Buddhas. Truly, truly! Whatever the Buddha Shakyamuni World-Honored One has spoken is all real."
## 05 爾時四衆。見大宝塔。住在空中。又聞塔中。所出音声。皆得法喜。怪未曾有。従座而起。恭敬合掌。却住一面。
Then the four groups, seeing the great jewel pagoda dwelling in the air and also hearing the sound issuing from within the pagoda, all gained joy in the Dharma, wondering at what had never been, arose from their seats, reverently joining their palms together, then took their places on one side.
## 06 爾時有菩薩摩訶薩。名大楽説。知一切世間。天人阿脩羅等。心之所疑。而白仏言世尊。以何因縁。有此宝塔。従地涌出。又於其中。発是音声。
At that time a bodhisattva mahāsāttva named Great Joy spoke, knowing all doubts in the minds of devas, humans, asuras etc, and said to the Buddha, "O World-honoured One, for what reasons has this jewel stūpa arisen from the earth, and for what reasons do sounds emanate from within it?"
## 07 爾時仏告。大楽説菩薩。此宝塔中。有如来全身。乃往過去。東方無量千万億。阿僧祇世界。国名宝浄。彼中有仏。号曰多宝。
There now, the Buddha informed that great Mahāsāttva named Great Joy, "Within this jewel stūpa there lies the complete body of a Tathāgata from the past, from an eastern direction, countless thousands of millions of aeons away, in a world called Jewel Purity, within a country named Many Jewels. The Buddha there was called Great Jewels.
## 08 其仏本行菩薩道時。作大誓願。若我成仏。滅度之後。於十方国土。有説法華経処。我之塔廟。為聴是経故。涌現其前。為作証明。讃言善哉。
When that Buddha was a bodhisattva practising the bodhisattva path, he made a great vow, 'If I become a Buddha, after I pass into nirvana, wherever in the ten directions there are places teaching the Lotus Sutra, there my stupa temples shall arise before them, to bear witness as they listen to that sutra and utter "well done, well done".''
## 09 彼仏成道已。臨滅度時。於天人大衆中。告諸比丘。我滅度後。欲供養我全身者。応起一大塔。
After that Buddha attained Buddhahood and approached his final nirvana, amongst the assembly of devas and humans he told his monks, 'After I pass away, those who wish to make offerings to my complete body should build a great stupa.'
## 10 其仏以神通願力。十方世界。在在処処。若有説法華経者。彼之宝塔。皆涌出其前。全身在於塔中。讃言善哉善哉。大楽説。今多宝如来塔。聞説法華経故。従地涌出。讃言善哉善哉。
By the spiritual power and vows of that Buddha, in all the worlds in every place where the Lotus Sutra is taught, the jewel stupas there arise before them, with his complete body within the stupa, uttering 'Well done, well done'. Great Joy, it is because the Lotus Sutra is being taught now that the stupa of Great Jewels' Buddha has arisen from the earth, uttering 'Well done, well done'.
## 11 是時大楽説菩薩。以如来神力故。白仏言。世尊。我等願欲。見此仏身。
## 12 仏告大楽説菩薩摩訶薩。是多宝仏。有深重願。若我宝塔。為聴法華経故。出於諸仏前時。其有欲以我身。示四衆者。彼仏分身諸仏。在於十方世界説法。尽還集一処。然後我身。乃出現耳。大楽説。我分身諸仏。在於十方世界説法者。今応当集。
## 13 大楽説白仏言。世尊。我等亦願。欲見世尊。分身諸仏。礼拜供養。
## 14 爾時仏放白毫一光。即見東方。五百万億。那由佗。恒河沙等。国土諸仏。彼諸国土。皆以頗梨為地。宝樹宝衣。以為荘厳。無数千万億菩薩。充満其中。遍張宝幔。宝網羅上。
## 15 彼国諸仏。以大妙音。而説諸法。及見無量千万億菩薩。遍満諸国。為衆説法。南西北方。四維上下。白毫相光。所照之処。亦復如是
爾時十方諸仏。各告衆菩薩言。善男子。我今
応往娑婆世界。釈迦牟尼仏所。并供養多宝
如来宝塔。時娑婆世界。即変清浄。瑠璃為地。
宝樹荘厳。黄金為縄。以界八道。無諸聚落。村
営城邑。大海江河。山川林薮。焼大宝香。曼陀
羅華。遍布其地。以宝網幔。羅覆其上。縣諸宝
鈴。唯留此会衆。移諸天人。置於佗土。是時諸
仏。各将一大菩薩。以為侍者。至娑婆世界。各
到宝樹下。一一宝樹。高五百由旬。枝葉華果。
次第荘厳。諸宝樹下。皆有師子之座。高五由
旬。亦以大宝。而校飾之。爾時諸仏。各於此座。
結跏趺坐。如是展転。遍満三千大千世界。而
於釈迦牟尼仏。一方所分之身。猶故未尽。時
釈迦牟尼仏。欲容受所分身諸仏故。八方各
更変。二百万億。那由佗国。皆令清浄。無有地
獄。餓鬼畜生。及阿脩羅。又移諸天人。置於佗
土。所化之国。亦以瑠璃為地。宝樹荘厳。樹高
五百由旬。枝葉華果。次第厳飾。樹下皆有宝
師子座。高五由旬。種種諸宝。以為荘校。亦無
大海江河。及目真隣陀山。摩訶目真隣陀山。
鉄囲山。大鉄囲山。須弥山等諸山王。通為一
仏国土。宝地平正。宝交露幔。遍覆其上。縣諸
旛蓋。焼大宝香。諸天宝華。遍布其地。釈迦牟
尼仏。為諸仏当来坐故。復於八方。各変二百
万億。那由佗国。皆令清浄。無有地獄。餓鬼。畜
生。及阿脩羅。又移諸天人。置於佗土。所化之
国。亦以瑠璃為地。宝樹荘厳。樹高五百由旬。
枝葉華果。次第荘厳。樹下皆有。宝師子座。高
五由旬。亦以大宝。而校飾之。亦無大海江河。
及目真隣陀山。摩訶目真隣陀山。鉄囲山。大
鉄囲山。須弥山等諸山王。通為一仏国土。宝
地平正。宝交露幔。遍覆其上。縣諸旛蓋。焼大
宝香。諸天宝華。遍布其地。爾時東方。釈迦牟
尼仏。所分之身。百千万億那由佗。恒河沙等。
国土中諸仏。各各説法。来集於此。如是次第。
十方諸仏。皆悉来集。坐於八方。爾時一一方。
四百万億。那由佗国土。諸仏如来。遍満其中。
是時諸仏。各在宝樹下。坐師子座。皆遣侍者。
問訊釈迦牟尼仏。各齎宝華満掬。而告之言。
善男子。汝往詣耆闍崛山。釈迦牟尼仏所。如
我辞曰。少病少悩。気力安楽。及菩薩声聞衆。
悉安穏不。以此宝華。散仏供養。而作是言。彼
某甲仏。与欲開此宝塔。諸仏遣使。亦復如是。
爾時釈迦牟尼仏。見所分身諸仏。悉已来集。
各各坐於師子之座。皆聞諸仏。与欲同開宝
塔。即従座起。住虚空中。一切四衆。起立合掌。
一心観仏。於是釈迦牟尼仏。以右指開。七宝
塔戸。出大音声。如却関鑰。開大城門。即時一
切衆会。皆見多宝如来。於宝塔中。坐師子座。
全身不散。如入禅定。又聞其言。善哉善哉。釈
迦牟尼仏。快説是法華経。我為聴是経故。而
来至此。爾時四衆等。見過去無量千万億劫。
滅度仏。説如是言。歎未曾有。以天宝華聚。散
多宝仏。及釈迦牟尼仏上。爾時多宝仏。於宝
塔中。分半座与釈迦牟尼仏。而作是言。釈迦
牟尼仏。可就此座。即時釈迦牟尼仏。入其塔
中。坐其半座。結跏趺坐。爾時大衆。見二如来。
在七宝塔中。師子座上。結跏趺坐。各作是念。
仏坐高遠。唯願如来。以神通力。令我等輩。倶
処虚空。
## 30 即時釈迦牟尼仏。以神通力。接諸大
衆。皆在虚空。以大音声。普告四衆。誰能於此。
娑婆国土。広説妙法華経。今正是時。如来不
久。当入涅槃。仏欲以此。妙法華経。付属有在。
## 31 爾時世尊。欲重宣此義。而説偈言 聖主世尊 雖久滅度 在宝塔中 尚為法来 諸人云何 不勤為法 此仏滅度 無央数劫
 ## 32 処処聴法 以難遇故 彼仏本願 我滅度後 在在所往 常為聴法 
 ## 33 又我分身 無量諸仏 如恒沙等 来欲聴法 及見滅度 多宝如来 各捨妙土 及弟子衆 天人龍神 諸供養事 令法久住 故来至此 為坐諸仏 以神通力 移無量衆 令国清浄 
 ## 34 諸仏各各 詣宝樹下 如清涼池 蓮華荘厳 其宝樹下 諸師子座 仏坐其上 光明厳飾 如夜闇中 然大炬火
 ## 35 身出妙香 遍十方国 衆生蒙薫 喜不自勝 譬如大風 吹小樹枝 以是方便 令法久住
 ## 36 告諸大衆 我滅度後 誰能護持 読誦斯経 今於仏前 自説誓言 
 ## 37 其多宝仏 雖久滅度 以大誓願 而師子吼 多宝如来 及与我身 所集化仏 当知此意 諸仏子等 誰能護法 当発大願 令得久住 
 ## 38 其有能護 此経法者 則為供養 我及多宝 此多宝仏 処於宝塔 常遊十方 為是経故 
 ## 39 亦復供養 諸来化仏 荘厳光飾 諸世界者 若説此経 則為見我 多宝如来 及諸化仏 
 ## 40 諸善男子 各諦思惟 此為難事 宜発大願 
 ## 41 諸余経典 数如恒沙  雖説此等 未足為難 
 ## 42 若接須弥 擲置佗方
 無数仏土 亦未為難 
 ## 43 若以足指 動大千界
 遠擲佗国 亦未為難 
 ## 44 若立有頂 為衆演説 無量余経 亦未為難 
 ## 45 若仏滅度 於悪世中 能説此経 是則為難 
 ## 46 仮使有人 手把虚空 而以遊行 亦未為難 
 ## 47 於我滅後 若自書持 若使人書 是則為難 
 ## 48 若以大地 置足甲上 昇於梵天 亦未為難 
 ## 49 仏滅度後 於悪世中 暫読此経 是則為難 
 ## 50 仮使劫焼 担負乾草 入中不焼 亦未為難 
 ## 51 我滅度後 若持此経 為一人説 是則為難 
 ## 52 若持八万 四千法蔵  十二部経 為人演説 令諸聴者 得六神通 雖能如是 亦未為難 
 ## 53 於我滅後 聴受此経 問其義趣 是則為難 
 ## 54 若人説法 令千万億 無量無数 恒沙衆生 得阿羅漢 具六神通 雖有是益 亦未為難 
 ## 55 於我滅後 若能奉持  如斯経典 是則為難 
 ## 56 我為仏道 於無量土 従始至今 広説諸経 而於其中 此経第一 若有能持 則持仏身 
 ## 57 諸善男子 於我滅後 誰能受持 読誦此経 今於仏前 自説誓言
 ## 58 此経難持 若暫持者 我即歓喜 諸仏亦然 如是之人 諸仏所歎 是則勇猛 是則精進 是名持戒 行頭陀者 則為疾得 無上仏道
 
 ## 59 能於来世 読持此経 是真仏子 住淳善地 仏滅度 後 能解其義 是諸天人 世間之眼  於恐畏世 能須臾説 一切天人 皆応供養